```table-of-contents
```
---

# WWW
**WWW (World Wide Web)** è una architettura client/server per la consultazione in rete di documenti multimediali e ipertestuali distribuiti in rete.

L’architettura è nata nel 1989 al CERN di Ginevra e dal 1994 il suo sviluppo è gestito dal consorzio W3C (accordo CERN-MIT).
- **HTML (HyperText Markup Language)** è il formato con cui vengono descritti gli ipertesti.
- **HTTP (HyperText Transfer Protocol)** è il protocollo principale per la comunicazione tra client e server, anche se l’architettura WWW consente l’utilizzo di protocolli diversi.

Ogni documento WWW o singolo oggetto multimediale (file audio, immagine, ...) è identificato mediante un indirizzo univoco in Internet (URL) e può contenere riferimenti ipertestuali ad altri documenti.

I documenti possono essere statici (già presenti sul server al momento della richiesta) o dinamici (generati al momento della richiesta dal server o dal client).
L’utente accede ai documenti fornendo l’URL al programma client (Web Browser).

![[Architettura_www.png]]

---

## URL
Gli **URL (Uniform Resource Locator)** sono identificatori univoci di documenti WWW, sono composti da 4 parti:
1. Schema è il protocollo per raggiungere il documento
2. NomeServer è il nome DNS del server che contiene il documento
3. Port è la porta di ascolto del server
4. NomeLocale è l’identificatore del documento sul server

$$\text{schema}://\text{ NomeServer}:\text{port }/\text{ NomeLocale}$$

Esempio: `http://www.company.com:81/a/b/c.html`

**http** è il protocollo più utilizzato per l’accesso a documenti WWW.
Altri schema diffusi sono:
- `ftp` (vedi ad esempio qui: https://www.gnu.org/prep/ftp.html).
- `file` (esempio `file:///C:/` identifica i file in `C:`).
- `about` (Informazioni sul browser, esempio: `about:about`).

---

## Tipi MIME
Oltre ai documenti ipertestuali HTML l'architettura WWW supporta un numero sempre crescente di altri formati.

Per alcuni formati il Browser conterrà l'interprete necessario per visualizzarli, per altri formati si appoggerà a componenti software esterne, i Plug-in o gli helper:
- Un plug-in è un modulo esterno che il browser installa come estensione di se stesso
- L'Helper (o applicazione di supporto) è un programma autonomo eseguito come processo separato a cui il browser passa il file da visualizzare.

Per ogni Mime-Type (Multipurpose Internet Mail Extensions), cioè un identificatore che specifica il tipo di dati contenuto in un file, il Browser avrà associata la modalità di gestione utilizzando uno dei metodi precedenti. 

In alcuni casi il documento viene aperto da un file locale, senza il Mime-Type fornito dal server. In questi casi l'associazione si basa sull'estensione del file.

---

## Web Client
Sono prevalentemente i browser grafici (Firefox, Chrome, IExplorer, ecc). Dispongono di una Cache su disco per i documenti visitati di recente. 

Sequenza di operazioni base del client:
- Input dell’URL
- Verifica se il documento è presente in Cache
- Risoluzione del nome DNS nell’indirizzo IP
- Apertura della connessione TCP
- Invio della richiesta al server mediante il protocollo indicato nello schema
- Download del documento
- Parsing del documento
- Eventuale richiesta di documenti collegati
- Visualizzazione del documento direttamente o mediante viewer esterni
- Rilascio della connessione TCP (se non vi sono altre richieste entro breve termine)

Un client Web può essere utilizzato per il download di documenti.

> Esempi in ambiente Linux:  `wget` e `curl`.

---

## Web Server
E' un programma che si occupa di fornire, su richiesta del client browser, una pagina WWW.

The Apache Software Foundation è il nome di un gruppo di lavoro che sta portando avanti diversi progetti Open Source, tra cui due tra i più diffusi Server Web: **Apache e Tomcat**.
Un altro server molto diffuso è: **NGINX**

Sequenza di operazioni base del server:
- Accetta la connessione TCP da un client
- Determina dall'URL il percorso del documento richiesto
- Accede al documento su disco
- Invio al client di intestazione (Mime-Type, ... ) e contenuto del documento
- Rilascio della connessione TCP

---

## Web Caching
Fare **Caching** significa memorizzare temporaneamente le pagine in un punto più vicino al client per una visualizzazione più rapida e per ridurre il carico del server.

I Browser operano automaticamente caching sul disco locale dei documenti visitati.
Se il documento richiesto è presente sul disco locale viene fatto un GET condizionale (`if- modified-since`) in cui si chiede se esiste una versione più recente del documento.

![[caching.png]]

Una LAN può organizzare un servizio di caching disponibile per tutti gli utenti della rete. Per utilizzarlo l’utente deve attivarlo esplicitamente. 

Questo servizio di cache viene denominato **Proxy**, poiché l’accesso al server che contiene il documento richiesto viene realizzato da Proxy/Cache server.

Il **Reverse Proxy** è un tipo di proxy che recupera i contenuti per conto di un client da uno o più server. Questi contenuti sono poi trasferiti al client come se provenissero dallo stesso proxy, che quindi appare al client come un server.

### Cache Expiration
Alcuni documenti HTML possono contenere un'intestazione `Expires`, la quale indica il tempo di validità del documento e verrà utilizzata per decidere se utilizzare la copia o recuperare il documento dal server.

```html
<head>
	<META HTTP-EQUIV="expires" CONTENT="Mon, 24 Mar 2008 08:21:57 GMT"> 
</head>
```

Altri documenti usano l'intestazione `no-cache` per impedire che il documento venga inserito nella cache (tipicamente nelle pagine dinamiche).

```html
<head>
	<META HTTP-EQUIV="Pragma" CONTENT="no-cache">
</head>
```

---

## CDN
Per contenuti che devono essere distribuiti su scala globale (downloads, streaming, ...) esistono 2 approcci: Web caching e **CDN** (Content Delivery Network).

Con il Web caching è il client a attivare le copie mentre CDN è una rete di server distribuiti globalmente che fornisce copie di contenuti statici (e talvolta anche dinamici) in nodi strategici in tutto il mondo.

Il provider, che in questo contesto si riferisce all'azienda o al servizio che gestisce la CDN, ha una rete di server (nodi) dislocati in varie posizioni geografiche. Gli utenti finali interagiscono con i server della CDN anziché con il server originale che ospita il sito web o l'applicazione.

Quando un cliente richiede una risorsa, il CDN determina automaticamente quale nodo è più vicino al cliente in termini di latenza di rete e indirizza la richiesta a quel nodo. Questo riduce i tempi di caricamento della pagina e migliora l'esperienza utente.

Possibili architetture per realizzare una rete CDN:
- **DNS redirection**: Il name server della CDN è gestito dalla CDN stessa, il client ottiene dal DNS l'indirizzo Unicast della copia più vicina a lui.
- **Routing Anycast**: i mirror server hanno gli stessi indirizzi Anycast e il compito di trovare il server più vicino è demandato al routing Anycast.

>*Una delle reti CDN più note è Akamai, con oltre 29000 server sparsi su circa 70 nazioni.*

![[cdn.png]]

---

## Linguaggi web
Esistono decine di linguaggi supportati dai browser. Ma i due principali sono HTML e CSS.

### HTML
La maggior parte dei documenti WWW sono scritti in HTML (Hyper Text Markup Language).

HTML è un linguaggio di markup, ovvero contiene direttive di formattazione e mescola il contenuto con quest'ultima. 
I contenuti sono testo formattato (font, colore, liste, tabelle, ecc) ed eventuali riferimenti a oggetti esterni (immagini, video, suoni, hyper-link ad altri documenti). 

Le direttive per la formattazione sono dette TAG e sono racchiuse tra parentesi angolari.
Ad esempio:
```html
<html> 
	<head> 
		<title> Le informazioni in Head non appaiono nel documento </title> 
	</head> 
	<body> 
		<p> 
			<a href="http://www.unipr.it"> 
				Questo e' un collegamento ipertestuale 
			</a> 
		</p>
		<p> Le immagini vengono incluse il un documento nel seguente modo: </p>
		<img src="./immagine.png">
	</body> 
</html>
```

#### Standard HTML
HTML continua ad evolversi:
- HTML 2.0 è il primo vero standard di HTML rilasciato nel 1995 da W3C .
- HTML 3.2 , rilasciato nel Gennaio 1997, è stato adottato in diversi browser. 
- HTML 4.01, rilasciato nel 1999 da W3C, è un'altra release con molte implementazioni.
- HTML 5, rilasciato da W3C nel 2014. 

I Browser e Server Web hanno generalmente implementato le varie release HTML in modo più o meno rigoroso, sorvolando spesso su errori di formattazione e in alcuni casi, aggiungendo TAG non standard, funzionanti solo su alcune piattaforme. 

**XHTML** è un linguaggio di markup che associa alcune proprietà dell'XML nell'HTML. Un file XHTML è un pagina HTML scritta in conformità con lo standard XML. 

Per arginare questa dispersione W3C ha creato un validatore on-line che aiuta a scrivere documenti HTML aderenti agli Standard ufficiali: http://validator.w3.org/.

---

### CSS
Con la crescente complessità e varietà di utilizzo dei documenti Web è sorta la
necessità di separare i 2 aspetti del documento. Per questo motivo sono stati introdotti i “Fogli di Stile” (Style Sheets), che sono file associati ad un documento in cui vengono confinate le informazioni di formattazione.

CSS (Cascading Style Sheets) sono i fogli di stile supportati da HTML introdotti nel 1996 da W3C.

```css
/* mystyle.css */
.piccolo {
	font-style:normal; 
	font-size:12px; 
}
```

```html
<html>
	<head> 
		<link rel="Stylesheet" type="text/css" href="mystyle.css"> 
	</head> 
	<body> 
		<div class="piccolo"> ciao </div> 
	</body> 
</html>
```

---

## Protocollo HTTP
E’ un protocollo testuale di tipo request/response che utilizza il servizio 80/TCP.

Deve trasportare un messaggio di richiesta dal client al server ed un messaggio di risposta dal server al client con il documento richiesto. Ogni messaggio è formato da una intestazione (Header) ed un corpo (Body) separati da `CR LF` (riga vuota).

![[http.png]]

### Richieste del client
- **GET**: richiede tutte le informazioni disponibili per un determinato URL. Il body del messaggio non è utilizzato.
	```bash
	GET /index.html HTTP/1.0
	```

- **HEAD**: richiede solo l'header, senza la risorsa (il file HTML, l'immagine, ecc.). Usato soprattutto per diagnostica.
	```bash
	HEAD /index.html HTTP/1.0
	```

- **POST**: è stato concepito in origine per inviare al server molte informazioni (nel Body della richiesta), senza un limite sulla quantità di dati da trasmettere e sul tipo, ed in modo non visibile da URL.
	```bash
	POST /prog.cgi HTTP/1.0 
	Content-length: 10 
	
	01234566789
	```

- **OPTIONS**: richiede l'elenco dei metodi permessi dal server.
	```bash
	OPTIONS * HTTP/1.0 
	[riga vuota] 
	...
	Allow: GET,HEAD,POST,OPTIONS,TRACE
	```

- **TRACE**: traccia una richiesta, visualizzando come viene trattata dal server.

- **DELETE**: cancella una risorsa (file) sul server, l'utente con cui gira il web server deve poter avere permessi in scrittura sul file indicato e il server deve essere configurato per poterlo fare.

- **PUT**: upload di un file sul server con il nome indicato e i contenuti specificati nel body.

Principali headers dei messaggi:

![[message_headers.png]]

### Risposte del Server
La prima riga della risposta del server contiene un codice che classifica la risposta:

![[server_answer.png]]

### Esempio con telnet
Richiesta del client:
```bash
telnet localhost 80
Trying 127.0.0.1...
Connected to localhost.
Escape character is '^]'.
GET /index.html HTTP/1.0
[riga vuota]
```

Risposta del server: 
```bash
HTTP/1.1 200 OK
Server: nginx/1.18.0 (Ubuntu)
Date: Thu, 24 Nov 2022 11:34:55 GMT
Content-Type: text/html
Content-Length: 612
Last-Modified: Wed, 23 Nov 2022 08:24:08 GMT
Connection: close
ETag: "637dd8a8-264"
Accept-Ranges: bytes

<!DOCTYPE html>
<html>
<head>
<title>Welcome to nginx!</title>
</head>
<body>
<h1>Welcome to nginx!</h1>
<p>If you see this page, the nginx web server is successfully ...
```

---

## HTTP 1.1 - Chunked Transferring Encoding

In HTTP 1.0 chi spedisce un dato include nell'intestazione la dimensione in byte del dato stesso, mediante l'intestazione `Content-length: nn`.

Chunked (spezzettato) Transfere Encoding è una modalità di trasferimento introdotta in HTTP 1.1 in cui i dati vengono inviati in una serie di “chunk” (pezzo).

Viene utilizzata per la trasmissione di dati generati dinamicamente, di cui non conosciamo la lunghezza prima di iniziare la trasmissione. 
Si utilizza `Transfer-Encoding: chunked` invece di `Content-length: xx`.

La dimensione di ogni chunk viene inviata appena prima del chunk stesso in modo che il ricevente possa capire quando ha finito di ricevere il chunk.
Il trasferimento termina con un chunk finale pari a 0.

Esempio:
```bash
HTTP/1.1 200 OK 
Date: Mon, 22 Mar 2004 11:15:03 GMT 
Content-Type: text/html 
Transfer-Encoding: chunked 

29 
<html>
	<body>
		<p>
			The file you requested is 
			5 
			3,400 
			23 
			bytes long and was last modified: 
			1d 
			Sat, 20 Mar 2004 21:12:00 GMT 
			13 
			.
		</p>
	</body>
</html> 
0
```

---

### HTTP 1.0 vs HTTP 1.1
HTTP 1.0 richiede la disconnessione TCP tra 2 richieste successive.
HTTP 1.1 supporta connessioni persistenti (riutilizzo di una connessione per diverse richieste).
HTTP 1.1 supporta anche richieste parallele.

![[http1.png]]

---

## Cookies
Il Web è privo di stato: se un Browser richiede più documenti da un Server ogni richiesta è indipendente; il server non ricorda i contatti precedenti. 

In alcuni casi però sarebbe utile avere “memoria”, ad esempio se l’accesso ai documenti richiede autenticazione , autorizzazione, ecc.

I **Cookie** sono stati introdotti da Netscape e formalizzati in RFC 2109 per risolvere il problema. 

Sono generati dal server e scaricati assieme al documento. Il browser li memorizza in una opportuna directory, ma volendo li può disabilitare.

Informazioni contenute in un Cookie:

![[cookies.png]]

### Contenuto
- **Contenuto** (Nome/valore): è una variabile ed un campo obbligatorio.
- **Expire** (Scadenza): è un attributo opzionale che permette di stabilire la data di scadenza del cookie. Può essere espressa come data, come numero massimo di giorni oppure come *Now* (adesso) (implica che il cookie viene eliminato subito dal computer dell'utente in quanto scade nel momento in cui viene creato) o *Never* (mai) (implica che il cookie non è soggetto a scadenza e questi sono denominati *persistenti*).
- **Dominio e Percorso**: definiscono l'ambito di visibilità del cookie, indicano al browser che il cookie può essere inviato al server solo per il dominio e il percorso indicati. Se non specificati, come predefiniti prendono il valore del dominio e del percorso che li ha inizialmente richiesti.
- **Secure** (Sicuro): indica se il cookie debba essere trasmesso criptato con HTTPS.

### Funzionamento
La prima volta che viene richiesto un URL il server invia i cookie al client inserendoli nell’intestazione, assieme al documento:

```bash
HTTP/1.0 ...
Set-Cookie: tuocodice=1234567; expires=Tue, 18-Mar-08 18:43:09 GMT 
Set-Cookie: tuonome=Mario; expires=Tue, 18-Mar-08 18:43:09 GMT
```

Il client memorizza i cookie ricevuti.

Quando l’utente torna a visitare la pagina, il Browser cerca tra i Cookie che ha memorizzato un Cookie (non scaduto) con lo stesso dominio dell’URL. Se esiste viene fatto Upload del Cookie nell'Header assieme alla richiesta:

```bash
GET ... HTTP/1.0 
Cookie: nome1=valore1 ; nome2=valore2
```

---

## Pagine Web
Esistono due tipi di pagine web: pagine statiche e pagine dinamiche.

Le *pagine statiche* sono file sul disco del server che vengono spediti al client assieme ad una intestazione (content-type ecc.).

Le *pagine dinamiche*: il documento viene generato in tempo reale, su richiesta. La generazione è eseguita da un programma che può essere eseguito:
- dal server:
	- via CGI (programmi esterni richiamati dal server)
	- scripting PHP, JSP, ASP (codice incorporato in HTML interpretato dal server)
- dal client: (pagine attive)
	- Javascript
	- Java Applet (richiede JVM sul client)
	- ActiveX (tecnologia Microsoft, codice compitato per Intel)

![[pagine_dinamiche.png]]

---

### CGI
Il protocollo CGI (Common Gateway Interface) consente di mettere in esecuzione un programma eseguibile sul server e di redirigere lo standard output del programma verso il client, il quale lo interpreterà come una normale risposta http.

Per attivare un programma, il client utilizza lo stesso modello URI utilizzato per il riferimento alle pagine statiche, con i metodi GET o POST. 
Il server può riconoscere un programma CGI in base alla sua estensione (esempio `.cgi`) o alla sua posizione (esempio `/cgi-bin/..` ).

Normalmente l'output è in formato HTML, ma può assumere anche altre forme (immagini, dati binari, istruzioni particolari per il browser, ...).

![[cgi.png]]

---

### Passaggio dei parametri
L'esecuzione di una pagina dinamica deve prevedere la possibilità di passare parametri o dati all’eseguibile, questo può avvenire con 2 metodi alternativi: GET e POST.
- Il metodo **GET** codifica i parametri all'interno della stringa URL.  Esempio: `http://host/prog.cgi?param`
- Il metodo **POST** utilizza la parte Body della richiesta.

L'HTML fornisce diversi TAG per la codifica di parametri nella forma `NOME=valore` da passare con GET o POST:

```html
<form ACTION="http://host/prog.cgi " METHOD=GET> 
	PARAM1: <input TYPE="text" NAME="param1"> 
	PARAM2: <input TYPE="text" NAME="param2" > 
	<input TYPE="submit" VALUE="Invia"> 
</form>
```

![[input_type_text.png]]

Genera la URL: `http://host/prog.cgi?param1=val1&param2=val2`.

#### Metodo GET
Con il metodo **GET** la stringa di query (input) è inserita in coda alla URI del documento preceduta dal carattere `?`. Avremo una richiesta del tipo: 
```bash
GET http://host/prog.cgi?param1=val1&param2=val2 HTTP/1.0 
header ...
header ... 
<cr><lf> [riga vuota]
```

Il programma riceve la stringa attraverso la variabile di ambiente `QUERY_STRING`: 
`QUERY_STRING=”param1=val1&param2=val2”`.

#### Metodo POST
I parametri passati con il metodo POST vengono inseriti nel Body della richiesta HTTP e il programma li riceve attraverso lo Standard Input. Ad esempio, se scegliamo il metodo POST nella FORM dell'esempio precedente:

```html
<form ACTION="http://host/prog.cgi " METHOD=POST> 
	PARAM1: <input TYPE="text" NAME="param1"> 
	PARAM2: <input TYPE="text" NAME="param2" > 
	<input TYPE="submit" VALUE="Invia"> 
</form>
```

Otteniamo una richiesta del tipo:

```bash
POST http://host/prog.cgi HTTP/1.0 
header ... 
Content-length: 23 
<cr><lf> [riga vuota]
param1=val1&param2=val2
```

Questo metodo ha *2 vantaggi* nel passaggio dei parametri rispetto al metodo GET:
1. I parametri non compaiono nella URI (e quindi non vengono tracciati nei file di log).
2. È possibile trasferire non solo parametri, ma anche dati.

---

### Codifica e decodifica dei parametri
I parametri sono codificati dalla FORM in una unica stringa del tipo: ```
```bash
http://host/prog.cgi?param1=val1&param2=val2
```

E' compito del programma fare il parsing (decomposizione) della stringa.
La codifica utilizza diversi caratteri speciali (come `=, ?, &` ).

>NOTA: Se i caratteri speciali compaiono all'interno dei parametri, anch'essi devono essere codificati.

Lo spazio è sostituito con il carattere `+` (a volte anche con `%20`), mentre i caratteri speciali con la loro codifica ASCII preceduta dal carattere `%`. 
Principali sostituzioni:
- %3B  → ;
- %3D → =
- %7C → |
- %3A → :
- %22 → “
- %24 → $
- %25 → %
- %26 → &
- %3F → ?
- %2B → +

---

### PHP
PHP (acronimo ricorsivo di "PHP: Hypertext Preprocessor", preprocessore di ipertesti; originariamente acronimo di "Personal Home Page") è un linguaggio di scripting interpretato, originariamente concepito per la programmazione di pagine web dinamiche.

Attualmente è principalmente utilizzato per sviluppare applicazioni web <u>lato server</u>, ma può essere usato anche per scrivere script a riga di comando o applicazioni stand-alone con interfaccia grafica.

Grazie soprattutto alla diffusione di Wordpress, secondo le statistiche, è il linguaggio lato server più usato al mondo.

> Fonte: [WIkipedia](https://it.wikipedia.org/wiki/PHP).

I server web supportano anche la possibilità di incorporare piccoli script all'interno del codice HTML che verrà eseguito al momento della consultazione della pagina. Questo consente di realizzare documenti in cui solo una parte è dinamica. Un linguaggio molto utilizzato per questo scopo è il PHP.

```HTML
<html>
	<head> 
	</head> 
	<body> 
		<FORM ACTION="http://host/prog.php" METHOD=GET> 
			PARAM1: <INPUT TYPE="text" NAME="param1"> 
			PARAM2: <INPUT TYPE="text" NAME="param2" > 
			<INPUT TYPE="submit" VALUE="Invia"> 
		</FORM> 
	</body> 
</html>
```

```PHP
// prog.php
<html> 
	<body>
		<h1>Dati inseriti:</h1> 
		<? php echo $param1; ?> 
		<? php echo $param2; ?>
	</body> 
</html>
```

---

### Javascript
JavaScript è un linguaggio di programmazione multi paradigma orientato agli eventi, utilizzato sia nella programmazione <u>lato client</u> web che lato server (NodeJs) per la creazione di rest API, applicazioni desktop e embedded, siti web e applicazioni web, di effetti dinamici interattivi tramite funzioni di script invocate da eventi innescati a loro volta in vari modi dall'utente sulla pagina web in uso (mouse, tastiera, caricamento della pagina ecc...).

> Fonte: [WIkipedia](https://it.wikipedia.org/wiki/JavaScript).

In altre applicazioni è utile che il codice venga eseguito lato client. Anche in questo caso viene incorporato codice di script nella pagina HTML, il linguaggio più popolare lato client è JavaScript. 
Esempio:

```HTML
<html> 
	<head> 
		<script language=”javascript” type=”text/javascript”> 
			Function response (test_form) { ... } 
		</script>
	</head> 
	<body> 
		<form> 
			PARAM1: <INPUT TYPE="text" NAME="param1"> 
			PARAM2: <INPUT TYPE="text" NAME="param2" > 
			<input type=”button” value=”submit” onclic=”response(this.form)”> 
		</form> 
	</body> 
</html>
```

---

### Applet
Il termine applet indica un programma che viene eseguito come "ospite" nel contesto di un altro programma, detto per questo container, su un computer client (elaborazione <u>lato client</u>). 

In altre parole, un applet è un programma progettato per essere eseguito all'interno di un programma-contenitore; ne consegue che l'applet non può essere eseguito indipendentemente da un altro programma.

> Fonte: [WIkipedia](https://it.wikipedia.org/wiki/Applet).

Un altro metodo molto diffuso è l'utilizzo di **Applet Java**, è necessario che il browser includa una JVM (quasi tutti i Browser).

Le Applet sono più portabili perché la JVM è la stessa su diverse piattaforme, mentre il supporto JavaScript può differire da una Browser all'altro, possono essere incorporate nelle pagine HTML.

Esempio:
```HTML
<html>
	<body>
		<applet code="PrimoApplet.class"> </applet> 
	</body> 
</html>
```

```Java
import java.applet.*; 
import java.awt.*; 
public class PrimoApplet extends Applet { 
	public void paint (Graphics g) { 
		g.drawString("Ciao, io sono il primo applet.",0,50); 
	} 
}
```